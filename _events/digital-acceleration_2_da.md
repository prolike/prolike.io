---
title: Techfast - Digital Acceleration
date: 17. marts 2020
image: "/images/events/tech-fast-march2.jpg"
place: København, Atelier 1B, Frederiksborggade 1B
event-id: 98182373121
description: Tech til morgenmad! Få et indblik i "Lean Startup Method" og hvad den kan gøre for den digitale acceleration i din hverdag.
time: 08:00 - 10:00
image-position: top
lang-id: "22"
lang: dk
show-on-list: true
redirect_from: /events/techfast-march_en/
---

Tech til morgenmaden - Skal vi virkelig alle _digital transformere?_ Er software notorisk disruptiv? Virker det uoverskueligt? Kom og få en ny vinkel, måske skal vi bare forstå og omfavne de muligheder som verden tilbyder, altså _digital accellerere_
{: .kicker}

> **_"Software is Eating the World"_**

[**_Artikel_**](https://a16z.com/2011/08/20/why-software-is-eating-the-world/) _af investor Marc Andreessen, i The Wall Street Journal, August 2011_

Er det sandt, at alle virksomheder skal ende med at blive softwarevirksomheder? Skal vi virkelig alle _digtial transfomeres?_ Er udviklingen et disruptivt monster? Bliver vi spist af software?

Kom og lær en helt enkel metode (_the lean startup method_) til at afgøre om teknologi eller software virkelig er løsningen på et givet problem. Og få et indblik i hvordan du kan håndtere det hvis det er tilfældet - uden at din virksomhed eller arbejdsplads skal igennem omvæltende _tranformationer_. Få et indblik i hvordan vi kan imødegå den annoncerede mangel på softwareudviklere i fremtiden. Lær at tæmme software-monsteret - så det spiser af hånden!

### TechFasts - hvad er det?

TechFast er en serie af morgenmøder, som arrangeres af Prolike, inc-inc og Atelier 1B i samarbejde. Ideen er at vi skal diskutere teknologi henover  morgenkaffen og croissanterne. Vi samles om _det runde bord_ et specialbygget bord med plads til 12-14 som alle sidder og kan se hinanden.

Der vil være et oplæg på ca. 45-50 minutter og derefter masser af tid til at vende spørgsmål og diskussioner med de andre fremmødte. Hvert møde har sit eget tech-tema. Og det er med garanti både læreligt og underholdende. Derudover vil du lære nogle mennesker at kende, som ligesom du selv er nysgerrige - det kan blive nogle gode bekendtskaber.

Vi slutter inden 10:00, så alle kan komme videre med deres gøremål.

**Der vil være kaffe og croissanter. Der er begrænset plads, så tilmelding er nødvendig.**

Eventet afholdes hos Atelier 1B ved Kultorvet i København, i deres ny-renoverede lokaler. En oplevelse værd i sig selv!

Oplægget og diskussionen er på dansk.
